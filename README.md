# Deneyap-Kodlar

## Bu Repoda Neler Var ?

  > Bu repoda benim ve takım arkadaşlarımın Deneyap Teknoloji atölyelerinde aldıkları derslerin final yarışmalarına katıldığımız projelerin benim tarafımdan yazılan kodları yer almaktadır. Aşağıdaki yazıdan Deneyap hakkında daha detaylı bilgi alabilirsiniz.

## Deneyap Nedir ?

  > Cumhurbaşkanlığı ilk 100 günlük İcraat Programı çerçevesinde, 81 İlde 100 Deneyap Teknoloji Atölyesi kurulmasına yönelik olarak, T.C. Sanayi ve Teknoloji Bakanlığı, T.C. Gençlik ve Spor Bakanlığı, TÜBİTAK ve Türkiye Teknoloji Takımı Vakfı arasında önemli bir işbirliği tesis edilmiştir. Türkiye’de gençlerin, özellikle teknoloji alanında gelişimlerine katkı sağlayan bu dört önemli kurumun katkıları ile Deneyap Türkiye hayata geçirilmiştir.

## Deneyap Eğitim İçeriği Nedir ?
  > Deneyap Teknoloji Atölyelerinin eğitim modeli, iki yaş grubundaki öğrencilerin girişimcilik, yaratıcı düşünme, eleştirel düşünme, karmaşık problemleri çözme, etkili iletişim ve takım çalışması gibi becerileri kazanmalarına yönelik tasarlanmıştır. Deneyaplarda, ortaokul ve liseye başlangıç çağındaki gençlerimiz Tasarım ve Üretim, Robotik ve Kodlama, Elektronik Programlama ve Nesnelerin İnterneti, Nanoteknoloji ve Malzeme Bilimi, Havacılık ve Uzay Teknolojileri gibi toplam 11 başlıkta 36 ay süreli ücretsiz eğitimler almaktadırlar. 3 yıllık bu süreçte, hem temel teknoloji yetkinlikleri, hem özel ilgi alanlarında derinleşme, hem de proje üretme kabiliyeti elde etmektedirler.

## Deneyap Ders Süreci Nasıl İşliyor ?

 ### Ders Dönemi: 
  > Öğrenciler 11 ayrı başlıkta teknoloji ve proje geliştirme temelli eğitimler almaktadırlar. Burada amaç; hedeflenen disiplinlerle ilgili öğrencilerin alan bilgisi, problem çözme, yaratıcı düşünme, eleştirel düşünme, bilimin ve teknolojinin doğasını anlama, sistematik düşünme, özgüven, problem çözme, işbirliği yaparak takımla çalışma, yeni gelişen durumlara uyum sağlayabilme, girişimcilik, bilgiyi analiz etme ve değerlendirme, sorgulama, merak, yaratıcılık ve iletişim becerilerini de geliştirmek ve Ar-Ge yapabilen bireyler yetiştirmektir.
  
### Takımlar Dönemi: 
  > Son 12 aylık süre içerisindeki bu dönemde, bilim-teknoloji üretiminde yetkin insan kaynağını oluşturacak öğrencilerin takımlar halinde teknoloji temelli ulusal ve uluslararası yarışmalarda ülkemizi temsil etmeleri ve erken dönemde alanlarında uzman olmaları hedeflenmektedir. Ayrıca, geliştirdikleri projelerin somut ürünlere dönüşebilmesi söz konusu ise bu öğrencilere de girişim desteği sağlanmaktadır.

  > Eğitimler yüz yüze ve çevrimiçi olarak farklı uygulama biçimleri ile verilmektedir. Öğrenciler yüz yüze alacakları eğitimlerde hafta sonu cumartesi ya da pazar günü, öğleden önce veya öğleden sonra belirlenen seanslardan birini seçerek 4 saat boyunca atölyede eğitim görmektedir. Çevrim içi eğitimler ise hafta içi veya hafta sonu olarak değişiklik göstermektedir. Ders döneminde, Tasarım ve Üretim, Robotik ve Kodlama, Elektronik Programlama ve Nesnelerin İnterneti, İleri Robotik, Havacılık ve Uzay Teknolojileri, Enerji Teknolojileri, Malzeme Bilimi ve Nanoteknoloji eğitimleri yüz yüze; Yazılım Teknolojileri, Yapay Zeka, Siber Güvenlik, Mobil Uygulama eğitimleri ise çevrimiçi platformda verilmektedir. Proje tabanlı ve uygulamalı olan eğitimlerin sonunda öğrencilerin, verilen araştırma ödevleri doğrultusunda yarışma ya da sergi organizasyonuna takım oluşturarak katılmaları beklenmektedir. Güncel yaşam problemleri temel alınarak sunulan esnek araştırma konuları öğrencilere takım halinde çalışmayı, araştırma becerilerini geliştirmeyi, prototip üretmeyi ve zaman planlaması yapmayı uygulamalı olarak öğretir. Öğrencilerin ürünleri eğitmenlerden oluşan jüriler aracılığıyla değerlendirilir ve ödüllendirilir. 

## Öğrenci Seçimi
  
### E Sınav Aşaması
  > Eğitime dahil olmak isteyen öğrenciler ilk olarak e-sınava girerler. Sınav ortaokul ve lise seviyesinde hazırlanır. 2021-2022 eğitim öğretim yılında 4. ve 5. sınıflar ortaokul sınavına, 8. sınıf , 9. sınıf öğrencileri ile lise hazırlık sınıfı öğrencileri lise sınavına dahil olurlar. E-sınav matematik, fen, algoritma ve genel kültür bölümlerden oluşur. Sınav 40 sorudan oluşmakta ve 100 dakika sürmektedir. Sınav sorularında muhakeme, verileri okuyabilme ve yorumlama, çıkarım yapabilme, problemi tespit edebilme, kritik düşünebilme, araştırma yapabilme ve değişken belirleme becerileri ölçülür. Sınav, bilgilerin değil becerilerin ölçüldüğü sorular içerir. 
  > Sınavda doğru sayıları esas alınır ve yanlışlar doğruları etkilemez. Sınav sonunda, her öğrenci kendi seviyesindeki öğrenciler arasından değerlendirilir. Her ilin kontenjanı doğrultusunda 2.5 katı kadar öğrenci uygulama sınavına davet edilir. Böylelikle her il kendi içinde farklı taban puanlarına sahip olur. Hem sınıf seviyesindeki sıralama, hem de il bazlı sıralama tamamlandığında uygulama sınavına dahil olan öğrenciler ilan edilir.

### Uygulama Sınavı
  > Deneyap Teknoloji Atölyeleri’nde Öğrenci Seçme Sınavı’nın ilk aşaması olan e-sınavı başarı ile geçen öğrenciler Uygulama Sınavı’na girmeye hak kazanır. Uygulama Sınavı’nda öğrencilerden kendilerine verilen tema doğrultusunda özgün fikirlerini ortaya çıkaran, teknik bilgilerini kullanabilecekleri bir proje tasarımı yapmaları beklenir. Öğrenciler proje yapma süresi tamamlandığında geliştirdikleri projeyi ilgili jüri üyelerine belirtilen süre dâhilinde sunarlar.
  > Sunum esnasında; öğrencilerin projeleri değerlendirilirken problem çözme, özgün düşünme, yaratıcı ve yenilikçi çözüm üretme, kendini ifade edebilme gibi becerileri dikkate alarak değerlendirme yapılır. Değerlendirmeler sonucunda eğitime hak kazananlar için nihai sonuçlar açıklanır.
